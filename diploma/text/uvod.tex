\chapter*{Úvod}
\phantomsection
\addcontentsline{toc}{chapter}{Úvod}

Diagnostika integrity dat je klíčovou částí v uchovávání dat. Bez ní nemáme žádnou informaci o jejich konzistentnosti ani o jejich správnosti a vzhledem k faktu, že data, respektive duševní vlastnictví jsou nejcennější část výpočetní techniky, je potřeba této problematice věnovat dostatečnou pozornost.\\
Byla to právě data co stálo na začátku zrodu výpočetní techniky. Bylo jich víc a víc alidské zdroje přestávaly na narůstající objem stačit. Původní úložné médium byla papírová karta ve složce v kartotéce a ta byla seřazena podle určitého řádu. Za ekvivalent dnešních metadat souborového systému by bylo možné považovat popisné štítky složek a zásuvek a rešeršní katalogy. Pokud došlo k chybě při založení složky, šance, že na to někdo přijde dřív, než ji bude potřebovat byla prakticky nulová. Jinými slovy, diagnostika a kontrola integrity dat prakticky neexistovala, předpokládalo se, že systém je natolik snadný, že není potřeba. Ovšem ve chvíli, kdy psaný text nahradil kód, nejprve ve formě otvorů na páskách a štítcích a pozdeji magnetické uložení, člověk už nedokázal případnou zatoulanou složku ani poznat, natož opravit její zařazení. A tady začíná pole působnosti nástrojů kontrolující integritu dat. 
Cílem této práce je vytvořit nástroj pro diagnostiku konzistence dat souborového systému v GNU/Linux, pro který tyto nástroje neexistují. Bude provedena rešerše existujících souborových systémů a jejich diagnostických nástrojů a vybrán dostatečně perspektivní souborový systém, kterému tyto nástroje chybí. Dostatečně prespektivním se je myšlen souborový systém, který má i v dnešní době využití, ať už z historických důvodů nebo z důvodu popularity. Perspektivní by rozhodně nebylo dopisovat chybějící nástroje pro souborový systém nasazený na \emph{System V}.\\
Různé souborové systémy jsou určeny přednostně pro určitá fyzická média. Tomu posléze odpovídá i jejich design, který obvykle respektuje silné a slabé stránky daného média. To také odráží i druh chyb, které se na daném médiu vyskytují a to, jak se s nimi vypořádává souborový systém. Lze předpokládat, že jinými ochrannými mechanismy bude opatřeno optické médium, které je samo vystaveno kontaktu s fyzickým světem a jinými pevný disk, který je bezpečně skrytý v kovovém sterilním těle. Stejně tak se objeví jiné chyby u sekvenčně zapisovaných médií a u médií s náhodným přístupem.\\
Obecně lze tvrdit, že jsou chyby opravitelné a neopravitelné. A opravitelná chyba se může stát neopravitelnou, pokud jejich množství překoná schopnosti opravného algoritmu. To, které chyby opravit lze či ne ovšem není možné obecně říct bez znalosti použitých opravných algoritmů. Proto je potřeba pečlivě nadefinovat jaké chyby mohou nastat na daném souborovém systému a mohou být detekovány a kolik z nich je ještě možné opravit nástroji poskytnutými designem souborového systému. 
